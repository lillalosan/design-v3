---
Title: Kmom03
Description: Layout
Template: kmom
---

Kursmoment 3
==================
Jag har jobbat lite med CSS-grid tidigare i htmlphp-kursen. Då valde jag att använda mig utav det i projektuppgiften eftersom jag kände att det var något jag ville lära mig. Jag överraskades av vilka möjligheter det finns med det. Jag lyckades med uppgifterna i detta kmom relativt smärtfritt, men tycker fortfarande att det kan vara svårt att få det att gå ihop snyggt. Framför allt när man har subgrids och liknande. När jag har sökt mer information på nätet har jag dessutom märkt att det finns väldigt mycket mer inom CSS-Grid/Flexbox, så det finns massor att fortsätta lära! Det känns som att det gäller att planera uppdelningarna, så att man inte snurrar in sig på antal rader och kolumner när man fått ihop mycket innehåll.

Jag valde att behålla sidans övergripande layout och fokuserade på att skapa utseendet för report och kmom enligt uppgifterna. Med sidebaren på kmom-sidorna valde jag först att ha med den i slutet av respektive kmom för att man enkelt ska kunna byta till annat kmom. Sedan tolkade jag det i uppgift som att denna helt skulle döljas, vilket jag då gjorde med "visibility: hidden". Jag fick inspiration från Niklas genomgång och delade upp min SASS-kod i en del för report och en del för kmom. Jag känner fortfarande att det är något som känns konstigt med headern och just i skiftet då menyn togglas, men det har jag inte ändrat något i denna vecka.
Då jag ser att kommande två kmom är just färg och bild väntar jag mig att göra ändringar med sidans layout då.

Min TIL för detta kmom är lite i stil med visdomsordet "Ju mer man lär sig, desto fortare inser man hur lite man egentligen kan". Jag ser dock fram emot att lära mig mer! Jag känner att jag har en bättre grund att stå på gällande att använda mig av CSS-grids. Flex har jag inte lika bra koll på.
